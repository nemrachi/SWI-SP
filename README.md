## Semestrálna práca
### Medzinárodný hotelový systém
Tento systém má uľahčiť hľadanie a rezerváciu ubytovania v rôznych krajinách sveta. Kľudne sa
môžete inšpirovať existujúcimi systémami ako je Booking.com alebo Trivago. Systém je určený pre
dve skupiny používateľov. Pre samotných zákazníkov, ktorí si chcú objednať najlacnejšie možné
ubytovanie v danej lokalite v danom čase a pre poskytovateľov ubytovania, ktorí dokážu a chcú
poskytovať ubytovanie a služby s tým spojené. Váš systém eviduje všetky možné destinácie z ktorých
si vie potenciálny zákazník vybrať a následne zarezervovať. Tieto destinácie môžu zadávať poverení
zamestnanci medzinárodného hotelového systému alebo (primárne) samotný poskytovatelia
ubytovania. To môžu byť jednak fyzické osoby, živnostníci, hotely, cestovné kancelárie a rôzne iné
spoločnosti, ktoré sa zaoberajú turizmom a hotelierstvom. Po zaregistrovaní poskytovateľa
ubytovania vo vašom systéme (a overení pravdivosti údajov) mu je vytvorený účet, do ktorého môže
vložiť svoje prezentačné materiály o poskytovanom ubytovaní a službách (ak nejaké má), cenách
a počte voľných miest pre zvolený dátum (rozsah dátumov). Systém poskytuje podporu pre
automatické zisťovanie týchto parametrov prostredníctvom webových služieb (poskytujete API),
a preto sú údaje v medzinárodnom hotelovom systéme stále aktuálne.